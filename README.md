# BoardGame
c# , WinForms


Társasjáték:

A szakdolgozatom célja egy társasjáték elkészítése, ahol 3 robottal játszhatunk. A játékot a Visual Studio 2017-es fejlesztői környezetben a C# programozási nyelvel fogom megvalósítani. 4 féle kártyát húzhatunk a játékban, a „Hupsz” és „Hurrá” kártya hátráltatnak és előnyhöz juttatnak minket. A „Passzív” kártyák képességeket adnak és a „Lelet” kártyák mondják meg, hogy az adott helyen mit találtunk, mennyibe kerül, mennyi jövedelmet hoz és hány körön keresztül történik az ásatás. Természetesen a mezők között is többfélét különböztethetünk meg. A startmezőn kezd a négy játékos és 2 dobókocka segítségével haladhatnak előre az útjukon. Hupsz Hurrá mezőkön „Hupsz” és „Hurrá” kártyákat húzhatunk. Vannak olyan területek, amik miatt kimaradunk pár körre. Ilyen az ebédszünet és a hegyomlás mezők. A sárkányrepülőzés mezőn dobni kell és a dobott szám értékével egyenlőt kell visszalépnünk. A bal oldali dobókocka kicsit megbonyolítja a dobást, ugyanis, ha az 1-es értékű, akkor a dobott szám felét lépheti le a játékos. A passzív mezőn „Passzív” kártyákat húzhatunk. A játék véget ér, amint minden „Lelet” kártya elfogyott és ezek a felfedezések feltárultak. A győztes az, aki a legtöbb pénzzel rendelkezik, tehát fontos, hogy minél több leletet tárjunk fel. A szakdolgozat során szeretném bemutatni a játék komponenseit, a játékban alkalmazott objektum orientáltságot, és zárásképpen hogyan lehetne továbbfejleszteni a játékot a jövőben.
